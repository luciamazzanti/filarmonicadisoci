<!DOCTYPE html>
<html>
<head>

	<link rel="stylesheet" href="chisiamo.css">

</head>
<body>

	<header><h1>La nostra storia</h1></header>

 <article>
 	<p>Il nostro Casentino è una valle meravigliosa e sede di famosi monasteri, come La Verna, fondato da S. Francesco, e Camaldoli, fondato da S. Romualdo. La lavorazione della lana ha influito pesantemente nel lavoro di fondo valle e proprio il famoso Lanificio del Casentino, che ha dato per decenni lavoro ai nostri compaesani di Soci, dobbiamo ringraziare per la nascita e il patrocinio del nostro antico gruppo bandistico, che si chiamava in origine <class id="italic">Società Filarmonica del Lanificio</class>; inizialmente era formata sopratutto da dipendenti dello stesso lanificio.</p>

<p>Fondamentale per il mantenimento e gestione del gruppo l'apporto economico dato dalla famiglia Bocci. Nel 1874 venne edificato un vasto locale per poter accogliere tutti i musicanti: Il Teatro; questo chiaramente grazie alla generosità e disponibilità di molti lavoratori, che contribuirono con offerte, ed al loro lavoro messo nella realizzazione dell'ambito progetto.</p>

<p>La Filarmonica ha avuto una vita non sempre semplice ed in alcuni anni purtroppo la sua attività si è ridotta o addirittura fermata.</p>

<p>Il gruppo musicale attuale ha ripreso appieno la sua attività a partire dall'anno 1975.</p>

<p>Alcuni dei nostri musicanti sono entrati a far parte del nostro gruppo da piccoli, seguendo magari un genitore che vi faceva parte, ed a loro volta i nostri ex piccoli hanno di conseguenza trasmesso la passione ai loro figli. La nostra Associazione è aperta a tutti e siamo pienamente disponibili quando qualsiasi persona chiede di avvicinarsi alla nostra realtà musicale;</p>

<p>Grazie all'aiuto del Sindaco e delle passate amministrazioni comunali, abbiamo potuto realizzare, ormai da circa 10 anni, la nostra attuale nuova sede bandistica nella cittadina di Soci, costruita sulla struttura di un vecchio ex mattatoio comunale, ristrutturato adeguatamente perchè potesse soddisfare alle nostre esigenze. Precisiamo che la nostra associazione si basa attualmente tutta sul volontariato, autofinanziandosi con le donazioni dei soci e il contributo del comune di Bibbiena, che ci consentono di far fronte alle molte spese di gestione.</p>

<p>Attualmente il consiglio direttivo della Filarmonica di Soci può vantare un bellissimo gruppo di componenti effettivi, circa 40 di età compresa tra i 10 e 60 anni.</p>

<p>Nel corso degli anni si sono avvicendati vari maestri alla conduzione della nostra Banda musicale. Ad oggi la "guida forte" del nostro percorso musicale è il giovane e talentuosissimo maestro Nicholas Gelli. Grazie alla sua competenza e dedizione scrupolosa, il nostro gruppo musicale ha raggiunto livelli veramente di eccellenza musicale.</p>

<p>La <class id="italic">Scuola di musica Giovanni Baracchi</class>, nostro vero fiore all'occhiello e in pieno vigore, ha in forza circa 40 allievi giovanissimi. Tutta la direzione artistico/musicale della nostra associazione è gestita dal maestro Nicholas Gelli (classe ance), insieme ai colleghi Giulia Borri (classe flauto), Luca Rampini (Classe corno), Giuseppe di Pietro (classe ottoni).</p>

<p>Per la nostra Filarmonica è diventato ormai normale suonare in trasferta anche in luoghi distanti come Roma, Perugia o in Francia, come nel gemellaggio con i nostri amici di Boulazac.</p>

<p>Annualmente teniamo concerti in tutti i luoghi carichi di storia del nostro Casentino, come il Monastero di Camaldoli e il Santuario della Verna.</p>
</article>

<footer><p>Presidente: Marcello Corezzi<br>
Segretaria: Ede Baracchi</p></footer>

<button class="button"><a href="index.html">Torna indietro</a></button>

</body>
</html>
